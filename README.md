# Introductie

Na 8 jaar op de vertrouwde basisschool te hebben gezeten moeten leerlingen uit groep 8 van de basisschool de stap zetten naar het middelbare onderwijs. Deze stap gaat gepaard met een aantal grote veranderingen. Denk hierbij aan de verandering van het onderwijstype, de schoolomgeving, nieuwe klasgenoten en een nieuwe schoolorganisatie. Veel leerlingen vinden dit een spannende, grote stap om te zetten. Ik wil mijn best doen om deze grote stap voor de leerlingen te versoepelen. Ik zal tijdens mijn afstudeerproject op zoek gaan naar een digitale oplossing die zorgt dat de leerlingen vol zelfvertrouwen naar hun nieuwe middelbare school gaan en door hun voorbereiding de regels al kennen waardoor zij zich snel op hun gemak zullen voelen.

De opdrachtgever van mijn project is de middelbare school Het Zaanlands Lyceum te Zaandam, de school waar ik zelf op heb gezeten en met plezier mijn HAVO heb afgerond. Het Zaanlands Lyceum is de oudste school voor voortgezet onderwijs van de Zaanstreek. De school biedt onderdak aan ongeveer 1400 leerlingen en 140 personeelsleden. Het Zaanlands Lyceum is een openbare school. De school staat open voor elke leerling, ongeacht zijn levensbeschouwing of herkomst. Het onderwijs is erop gericht de leerlingen op het niveau te brengen dat in het vervolgonderwijs van hen wordt verwacht. 

In dit document bevindt zich de product biografie voor mijn afstudeerproject voor het Zaanlands Lyceum. De vraag die in het onderzoek van mijn afstudeerproject centraal staat - ook wel de Design Challenge genoemd -  luidt als volgt:

### Design Challenge

> ###  “Hoe kan een website/interactief product ervoor zorgen dat leerlingen uit groep 8 beter worden geïnformeerd over de regels en gang van zaken op het Zaanlands ­Lyceum zodat zij beter voorbe­reid van start gaan op het ­Zaanlands Lyceum en beide partijen ­minder moeilijkheden ervaren?”



| **Naam** |  Kendra Kroon |
| :--- | :--- |
| **Studentnummer** | 500707346 |
| **Opleiding** | Communicatie en Multimedia Design, Hogeschool van Amsterdam |
| **Afstudeerbegeleider** | Marianne Meijer-Meijers |
| **Datum** | September 2018 - Februari 2019 |

​

