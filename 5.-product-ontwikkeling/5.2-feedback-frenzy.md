# 3.2 Feedback Frenzy

Op maandag 12 november heb ik mijn huidige concept ‘Jouw Grote Stap’ en de stappen die ik in dit proces gezet heb, gepresenteerd tijdens de Feedback Frenzy. Na afloop van de presentatie heb ik hier een aantal interessante vragen/feedback over gekregen. De feedback was erg nuttig en heeft mij zeker verder op weg geholpen in mijn proces.

**Gestelde vragen en/of feedback:**

* “De naam “Jouw grote stap” zou veel spanning met zich mee kunnen brengen.”

Ik heb dit gelijk in [de co-creation sessie met leerlingen ](3.9-brainstormsessie-met-leerlingen.md)besproken. Zij gaven juist aan dat zij dit een 'coole naam' vinden. Ik vroeg hen of zij het niet te spannend vonden klinken, waarop het volgende werd geantwoord: "Ik vind het ook leuk omdat het juist cool is als je eenmaal de stap naar Zaanlands gezet hebt." Dit is voor mij een bevestiging dat de naam juist gekozen is. [De volledige uitwerking van de co-creation sessie is hier terug te vinden.](3.9-brainstormsessie-met-leerlingen.md) 

* “Houd er rekening mee dat de Weekly Game echt als game wordt gezien en niet als toetsmoment. Wellicht zouden leerlingen hier anders te gespannen van worden.”

Dit is een belangrijk punt wat ik gelijk in mijn Programma van Eisen heb opgenomen. Ik ga er alles aan doen om de Weekly Game zo leuk mogelijk te maken voor de leerlingen, in mijn [deskresearch](../3.-onderzoek/3.10-deskresearch/) heb ik hier een aantal nuttige artikelen over gevonden.

* “Op welke momenten zou je de leerlingen de stap laten zetten? Is dit gewoon een random dag/tijdstip?”

Uit de co-creation sessie is gebleken dat de leerlingen het prettig zouden vinden als zij zelf kunnen bepalen hoe vaak per week zij een stapje zouden willen zetten. Zo krijgt elke leerling een persoonlijke leerweg die volledig op zijn of haar wensen is afgestemd. De stap is vervolgens vanaf 00:00 beschikbaar. Alle stappen blijven ook nadat zij gezet zijn, beschikbaar voor de gebruiker. Zo kunnen de leerlingen altijd nog iets opzoeken mochten zij het zijn vergeten.

* “Is het nodig dat de leerlingen berichtjes kunnen sturen naar de mentor? Misschien hebben de mentoren helemaal geen zin hierin.” 

Uit gesprek met de leerjaarbegeleidster en de leerlingen is gebleken dat het een beter idee is om deze taak aan de junior-mentoren over te laten. De leerlingen gaven zelf namelijk aan dat zij eerder met hun problemen op de junior-mentor zouden afstappen dan op de normale mentor. Zij hebben namelijk het idee dat de junior-mentor beter begrijpt wat zij doormaken. Wel lijkt het mij een goed idee om een maximaal aantal berichten naar de junior-mentor per week per persoon in te stellen. Zo voorkom je dat je junior-mentoren worden gestalkt.

