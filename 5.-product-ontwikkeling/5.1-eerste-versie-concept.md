# 3.1 Eerste versie concept

#### **Jouw Grote Stap**

Een app waarin er de leerlingen vanaf het begin van de zomervakantie tot het einde van de eerste maand op school elke dag een stap dichterbij het Zaanlands Lyceum komen. De leerlingen kunnen elke dag een stapje zetten die hun dichterbij hun eerste schooldag brengt. De leerlingen ontvangen begin juni een brief met informatie over de app en hun persoonlijke inlogcode. Met deze code kunnen de leerlingen inloggen op de app, zodat de app gelijk gepersonaliseerd is. Zij hoeven dan verder zelf geen gegevens in te voeren.   


#### **De stappen**

De stap is elke dag een ander stukje informatie over het Zaanlands Lyceum. Denk hierbij aan informatie over leraren, klasgenoten, regels op school, de indeling van het gebouw etc. De leerlingen kunnen elke dag een nieuwe stap zetten.   


#### **Weekly Game**

Elke vrijdag krijgen de leerlingen een Weekly Game. De 5 stappen van de afgelopen week worden in de ‘Weekly Game’ getoetst, maar nu in de vorm van een aantal mini-games. De leerlingen hebben bijvoorbeeld op maandag als stap gekregen dat hun mentor meneer Bot is en dat hij van koken houdt. Ook hebben zij een foto van hem te zien gekregen. Tijdens de Weekly Game op vrijdag krijgen de leerlingen dan bijvoorbeeld een aantal omschrijvingen van leraren te zien die zij in de game moet koppelen aan hun mentor.   


#### **Punten**

Tijdens de Weekly Game kunnen de leerlingen punten verdienen. Er is daarnaast ook een top-3 van de leerlingen uit jouw \(toekomstige\) klas te zien. Wie er op de eerste schooldag het meeste aantal punten van de klas heeft mag gelijk een verrassing ophalen bij de concierge. Dit zal hoogstwaarschijnlijk een cadeaubon voor in de kantine zijn. Zo worden de leerlingen gelijk op de eerste schooldagen beloond als zij zich goed hebben voorbereid met behulp van de app.

####  **De achterkant**

De mentoren van de verschillende klassen maken ook gebruik van de app. Zij kunnen in hun versie van de app verschillende statistieken zien. Zo kunnen de vooruitgang van de leerlingen in de gaten houden. Ook kunnen zij chatten met de leerlingen, als de leerlingen bijvoorbeeld vragen hebben over bepaalde onderwerpen. Valt het op dat een leerling erg slecht scoort op een bepaald onderwerp, dan kan de mentor \(of junior mentor\) er ook voor kiezen om zelf het gesprek met de leerling aan te gaan en hulp te bieden. 

