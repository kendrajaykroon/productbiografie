# 4.3.1 Test + Resultaten

Prototype 0.9 heb ik op 18 december getest op drie leerlingen van het Zaanlands Lyceum. Ik heb het prototype op andere testpersonen getest dan bij de test van [Prototype 0.5](../prototype-0.5/). Mijn doel was om te kijken of de Job stories na de eerste iteratie nu beter en probleemloos uit te voeren zijn. De resultaten uit deze test zal ik meenemen in mijn laatste iteratie. Uiteindelijk zal dit leiden tot mijn [Prototype 1.0](../../5.-validatie/5.1-prototype-1.0/). De voorbereiding op de test, de uitwerking van de test zelf en de belangrijkste resultaten zijn terug te vinden op deze pagina.

## Voorbereiding <a id="voorbereiding"></a>

Als voorbereiding op de test heb ik het prototype 'werkend' gemaakt in de app Principle. Ik zal de test uitvoeren op mobiel zodat dit gelijk staat aan de 'echte' gebruikerservaring.

Verder zal ik gebruik maken van dezelfde Job Stories als bij de test van Prototype 0.5. Zo kan ik namelijk controleren of de taken na de iteratie beter uit te voeren zijn. Ik vroeg de testpersonen daarnaast tijdens te test om hardop te denken zodat ik een beter inzicht kreeg in wat zij op dat moment dachten. Ik heb van de test een geluidsopname gemaakt en de belangrijkste testresultaten per testpersoon zijn terug te vinden op deze pagina. 

### Job Stories  <a id="job-stories"></a>

1. Open de app, probeer in te loggen en de uitleg over de app te lezen. Snap je alles?
2. Begrijp je hoe je het menu moet openen?
3. Ga naar de klassenchat.
4. Probeer een gesprek te starten met jouw mentor.
5. Bekijk het score-overzicht van de gehele klas.
6. Probeer de uitleg over de app nog een keer te bekijken.
7. Het is vrijdag, je kan de Weekly Game spelen. Open de Weekly Game en speel hem.
8. Zet een stap. 
9. Verlaag het aantal stappen dat jij in een week wil zetten naar 3.

## Testresultaten

{% tabs %}
{% tab title="Testpersoon 1" %}
### Testpersoon 1

1. **Open de app, probeer in te loggen en de uitleg over de app te lezen. Snap je alles?** _De leerling begrijpt alles en swipet overal vlot doorheen. Ik krijg wel het idee dat hij eigenlijk niet echt alles leest, maar hij zegt dat hij alles wel snapt._  
2. **Begrijp je hoe je het menu moet openen?**

   _Hij opent zonder problemen het menu en kan hem ook zonder problemen weer sluiten._   

3. **Ga naar de klassenchat.**
4. **Probeer een gesprek te starten met jouw mentor.** _Gaat goed. De leerling vraagt of de mentor ook in de klassenchat zit, de mentor is toezichthouder in de chat voor het geval dat er ongewenste dingen in de chat worden gezegd. Hij vraagt ook of je privé-chats kan openen, dit is niet het geval. Iedereen in de klas moet namelijk de kans krijgen om elkaar te leren kennen en door privé-chats verhoog je de kans op het vormen van 'groepjes' en het buitensluiten van kinderen. Dat vindt hij slim bedacht, zegt hij._  
5. **Bekijk het score-overzicht van de gehele klas.** _Gaat goed, maar het valt me op dat het menu nog steeds niet lekker werkt. Leerling klikt op het menu-item en wacht tot het menu vanzelf dichtgaat, echter moet de leerling zelf eerst op het kruisje klikken. Iets om aan te werken._  
6. **Probeer de uitleg over de app nog een keer te bekijken.** _Gaat snel, de leerling gaat netjes via het menu naar het kopje 'Uitleg'. Als ik hem vraag hoe hij dit wist te vinden, antwoordt hij dat hij altijd eerst naar het menu gaat als hij iets moet doen uit een soort automatisme. Daar kan je meestal alles wel vinden, zegt hij._ 
7. **Het is vrijdag, je kan de Weekly Game spelen. Open de Weekly Game en speel hem.** _Gaat probleemloos. De knop met 'Volgende vraag' wordt goed gebruikt. Als ik de leerling vraag of hij iets heeft wat beter kan weet hij niks. Hij moest zelfs bij een aantal vragen een beetje lachen, omdat hij het leuk vond._  
8. **Zet een stap.** _Weer gaat hij netjes via het menu naar 'Zet een stap'. Hij leest snel door de stap heen en bevestigt de stap zonder problemen._  
9. **Verlaag het aantal stappen dat jij in een week wil zetten naar 3.** 

   _Via het menu gaat hij naar 'Instellingen'. Als ik hem vraag waarom hij daarop klikt zegt hij dat je altijd alles kan aanpassen in de Instellingen, ook op zijn telefoon. Daarom klikt hij daarop. Hij heeft gelijk en verlaagt het aantal stappen eigenlijk probleemloos en snel._
{% endtab %}

{% tab title="Testpersoon 2" %}
### **Testpersoon 2**

1. **Open de app, probeer in te loggen en de uitleg over de app te lezen. Snap je alles?** _De leerlinge geeft van te voren aan dat ze dyslectie heeft en dat het misschien iets langer kan duren. Ik geef aan dat dat geen probleem is en dat ze lekker haar tijd moet nemen. Ze begint door de uitleg heen te lezen. Ik vraag haar of alles duidelijk is en ze zegt ja, zeker. Ze snap het swipen ook zonder enige uitleg. Als ik haar vraag hoe ze wist dat zij moest swipen zei ze dat ze dit wel eens vaker in andere apps heeft moeten doen. En ze herkende de 'balletjes'._  
2. **Begrijp je hoe je het menu moet openen?**

   _Gaat zonder problemen. Als ik vraag hoe ze dat wist zegt ze ook dat ze dat tekentje van het menu herkende._   

3. **Ga naar de klassenchat.** _Ze gaat netjes via het menu naar de chat. Ze leest geinteresseerd het gesprek wat als voorbeeld is weergegeven in de chat._  
4. **Probeer een gesprek te starten met jouw mentor.** _Ze klikt netjes op de mentorchat. Als ik haar vraag om weer terug te gaan naar de klassenchat doet ze dat ook netjes. Ik vraag of ze het leuk zou vinden dat ze alvast met haar klasgenoten en mentor zou kunnen chatten, ze geeft aan dat ze het heel leuk vindt. Als ik vraag of zij hier zelf gebruik van zou maken antwoordt ze: 'Ja echt wel!'_ 
5. **Bekijk het score-overzicht van de gehele klas.** _Gaat probleemloos._ 
6. **Probeer de uitleg over de app nog een keer te bekijken.**  
   _Via het menu gaat ze naar de uitleg toe. Ik vraag haar of ze de menu-icons duidelijk vindt. Ze zegt ja, dat maakt het nog duidelijker wat nou precies wat is want ze herkent de tekentjes uit andere spelletjes en apps._ 

7. **Het is vrijdag, je kan de Weekly Game spelen. Open de Weekly Game en speel hem.** _Gaat eigenlijk foutloos en je merkt net als bij Testpersoon 1 dat ze ook probleemloos gebruik maakt van de 'Volgende vraag' button. Ze klikt overal vlot doorheen maar ik merk wel dat zij iets meer haar tijd neemt om de uitleg van de antwoorden te lezen. Ook zegt ze dat ze het prettig vindt dat er geen tijd aan de vragen verbonden is want daar wordt ze bij TriviaCrack \(een spelletje\) altijd zo zenuwachtig van._  
8. **Zet een stap.** _Gaat foutloos. Ik vraag haar of ze de hoeveelheid tekst genoeg vindt bij de stappen en of ze nog feedback voor mij heeft. Ze zegt dat ze het fijn vindt dat de zinnen kort en duidelijk zijn, want soms kost het haar veel moeite om te concentreren om te lezen._  
9. **Verlaag het aantal stappen dat jij in een week wil zetten naar 3.** 

   _Ze gaat naar 'Instellingen' en weet vervolgens keurig hoe ze dat stappen moet verlagen. Ze klikt op 'Bevestig' alleen ik merk dat ze een beetje verbaast kijkt als ze gelijk terug gaat naar de Homepage. Ik vraag haar of haar iets opvalt, ze zegt dat ze misschien nog een soort bevestiging had verwacht. Vind ik een goed idee, nuttige feedback voor mij._ 
{% endtab %}

{% tab title="Testpersoon 3" %}
### **Testpersoon 3**

1. **Open de app, probeer in te loggen en de uitleg over de app te lezen. Snap je alles?** _Over het uploaden van een foto vraagt ze of het perse een eigen foto moet zijn of dat je ook kan kiezen uit standaard foto's van bijv. een beertje of een Emoji. Want dat lijkt haar handig als je niet een eigen foto wil uploaden. Het is namelijk volgens haar ook saai om helemaal geen foto te doen dan._ 
2. **Begrijp je hoe je het menu moet openen?**

   _Gaat goed._   

3. **Ga naar de klassenchat.** _Gaat probleemloos. Ze vraagt of ze ook echt al wat kan sturen, dit is helaas niet het geval. Ze klikt vanzelf ook al op de mentorchat. Ik vertel haar dat dit de chat is met de junior-mentor, vraag wat ze hiervan vindt en of ze het zelf zou gebruiken. Ze zegt dat ze het leuk vindt en dat ze wel een aantal vragen had aan het begin van het jaar dus het wel zou gebruiken. Ze merkt op dat ze nu bijvoorbeeld nog steeds niet werkt wat een strafmiddag nou precies is._ 
4. **Probeer een gesprek te starten met jouw mentor.** _Zie Job story 3._  
5. **Bekijk het score-overzicht van de gehele klas.** _Gaat goed._ 
6. **Probeer de uitleg over de app nog een keer te bekijken.** _Ze denkt even na, opent het menu en scant de menu-items. Uiteindelijk klikt ze op Uitleg en heeft ze het gevonden. Ik vroeg haar waarom ze twijfelde, ze zegt dat ze twijfelde tussen 'Overzicht' en 'Uitleg'._  
7. **Het is vrijdag, je kan de Weekly Game spelen. Open de Weekly Game en speel hem.** _Ze vindt de vragen leuk, geeft aan dat ze het leuk zou vinden als ze dit echt zou kunnen spelen. Ik vraag haar waarom, ze zegt dat je zo niet doorhebt dat je iets leert en dat is altijd leuk. Ook zegt ze dat het haar een beetje aan Hay Day \(een game die ze vaak speelt\) doet denken._  
8. **Zet een stap.** _Doet ze zonder problemen._  
9. **Verlaag het aantal stappen dat jij in een week wil zetten naar 3.** 

   _Ze opent het menu en scant weer alle menu-items. Via Instellingen weet ze het aantal stappen te verlagen. Ik vraag haar hoe zij dit wist, ze geeft aan dat je in games ook vaak via Instellingen het geluid enzo zachter kan zetten. Daarom wist ze dat dit ook wel via Instellingen zou moeten kunnen._ 
{% endtab %}
{% endtabs %}

## Belangrijkste resultaten:

* Menu moet automatisch dichtgaan na het klikken op een menu-item.
* De gebruiker moet feedback krijgen na het verhogen of verlagen van het aantal stappen. 
* Bij het uploaden van een foto moeten de leerlingen ook uit een lijstje met voorgeselecteerde standaardfoto's kunnen kiezen. 

