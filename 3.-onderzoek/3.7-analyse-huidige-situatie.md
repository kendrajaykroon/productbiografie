# 2.4 Analyse huidige situatie

### Inleiding

Om in kaart te brengen wat de huidige situatie is, heb ik alle brieven tot mijn beschikking die het Zaanlands Lyceum verstuurt naar de toekomstige leerlingen. In totaal worden er 6 brieven verstuurd. Hiervan zijn 4 brieven voor de ouders van de leerlingen en 2 brieven voor de leerlingen zelf. Ik heb een overzicht gemaakt van de inhoud van de brieven zodat het duidelijk wordt welke informatie er in de huidige situatie verschaft wordt. 

#### Brief 1: **Plaatsing Zaanlands Lyceum** **\(april** **- voor ouders\)**

De eerste brief is gericht aan de ouders en geeft de boodschap dat hun zoon of dochter is aangenomen op het Zaanlands Lyceum. Er wordt ook aangegeven dat er op woensdag 4 juli een kennismakingsochtend is. De leerlingen ontvangen begin juni meer informatie over deze ochtend. De ouders ontvangen begin juni een brief met meer info rondom te praktische zaken van het nieuwe schooljaar. 

#### Brief 2: **Praktische info voor ouders** **\(juni** **- voor ouders\)**

De tweede brief voor de ouders is een overzicht van allemaal praktische zaken die van belang zijn voor de ouders van het kind. De ouders worden nogmaals ingelicht over de kennismakingsochtend op 4 juli, wanneer het schooljaar start, over de aanschaf van de Plenda-agenda, over het boekenpakket, de kennismakingsavond voor ouders, het schoolkamp en een overzicht van alle kosten voor het komende schooljaar. 

#### Brief 3: **Kennismakingsochtend klas 1** **\(juni** **- voor de leerlingen\)**

In de eerste brief voor de leerlingen worden de leerlingen uitgenodigd voor de kennismakingsochtend op 4 juli. Ook wordt er verteld in welke klas de leerling zit. Er wordt uitgelegd wat de bedoeling is van de kennismakingsochtend, de tijden, wat de leerlingen mee moeten nemen en waar de leerlingen verwacht worden. 

#### Brief 4: **Start schooljaar 2018/2019** **\(juli** **- voor de leerlingen\)**

In de tweede brief voor de leerlingen wordt er uitgelegd hoe de start van het schooljaar in zijn werking gaat. Op maandag 3 september moeten de leerlingen boeken halen en op de schoolfoto en dinsdag 4 september hebben zij de introductie met hun mentor. Woensdag 5 september begint het normale lesrooster. 

#### Brief 5: **Informatie voor ouders** **\(augustus** **- voor ouders\)**

In de derde brief voor de ouders worden de ouders nog een keer ingelicht over de start van het schooljaar op 3 en 4 september. Daarnaast wordt het programma van de informatieavond voor ouders gedeeld en wordt er uitgelegd wat Lyceum-uren inhouden. 

#### Brief 6: **Informatiepakket voor ouders** **\(september** **- voor ouders\)**

De laatste brief voor de ouders is een uitgebreid informatiepakket van 6 paginaâ€™s. Het informatiepakket bevat o.a. de jaarplanning van klas 1, informatie over brugklaskamp, de NIO-toets en over lezen en diatoetsen.   
Naast het versturen van de brieven heeft het Zaanlands Lyceum ook een website waarop er informatie aan toekomstige leerlingen wordt verschaft. Op de pagina voor leerlingen uit groep 8 is de volgende informatie te vinden: 

* Een video met een rondleiding op school, gegeven door eerstejaars leerlingen
* De speerpunten van het Zaanlands Lyceum
* De datum van de Open Dag
* Een link naar het Zaanlands Magazine: een tijdschrift met interviews met docenten en leerlingen en de visie van de school.
* Brochure over aanmelding
* Info over het schoolkamp

###  **Belangrijkste resultaten:** 

Naar mijn mening worden de ouders van de leerlingen zeer goed geinformeerd. De leerlingen krijgen eigenlijk alleen te weten in welke klas zij zitten, wanneer de kennismakingsochtend is en wat de planning is voor de eerste twee schooldagen. Verder krijgen zij inhoudelijk niet erg veel informatie. Op de website is het filmpje voor de leerlingen wel erg leerzaam. Daarin worden meer inhoudelijke punten behandeld. Denk hierbij aan de indeling van de school en het gebruik van de Magister-app.  Het is goed om dit te weten zodat ik weet waar de kansen liggen voor mijn eindproduct. 



### Belangrijkste eisen:

* De oplossing moet de gebruiker motiveren om deze dagelijks te blijven gebruiken totdat de eerste schoolmaand op het Zaanlands Lyceum voorbij is. **\(Should have\)**
* De eerder gegeven informatie moet altijd terug bekeken kunnen worden. **\(Must have\)**
* De gebruiker moet de oplossing in zijn/haar vrije tijd willen en kunnen gebruiken. **\(Must have\)**

