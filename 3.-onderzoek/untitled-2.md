# 2.3 In gesprek met de doelgroep

### Inleiding

Na afloop van [het expert interview met mevrouw Landheer](untitled-3.md) hebben wij gezamenlijk een rondje door de school gemaakt om in contact te komen met mijn doelgroep. We zijn gezamenlijk door de gangen gelopen en hebben gesprekken gehad met leraren en leerlingen waarin wij vertelden over mijn project. De leraren reageerden allemaal super enthousiast, zij waren er allemaal van overtuigd dat het een goed idee is om met een oplossing voor het idee te komen.

  
Mevrouw Landheer liet mij ook het klaslokaal zien waarin de leerlingen van de Trajectgroep een plekje voor zichzelf hebben. In de Trajectgroep worden leerlingen opgevangen die een speciale onderwijsbehoefte hebben. De leerlingen van de Trajectgroep worden begeleid door een door de school aangestelde psycholoog, en een ambulant begeleider vanuit het Altracollege. Ik sprak in dit lokaal o.a. met Barry Goemans \(zie afbeelding\). Barry is een leerling die zelf veel behoefte heeft aan duidelijkheid en structuur, en hij had in groep 8 een hoop vragen over wat er op hem af zou komen als hij naar de brugklas zou gaan. Om antwoorden op deze vragen te krijgen bedacht hij vorig jaar een kwartetspel. In zijn kwartetspel leren kinderen onder meer hoe zij het beste huiswerk kunnen maken, wat er gebeurt als je spijbelt en wat goede smoesjes zijn als je te laat de in de klas bent. Barry heeft het spel vervolgens aangeboden aan de scholengroep Zaan Primair, zij bestelden vervolgens wel duizend spellen. Hij heeft zelf enorm veel aan zijn eigen spel gehad, vertelde Barry. Ook gaf hij aan dat het hem ook een leuk idee leek om hier een digitale oplossing voor te bedenken.

![Bron: https://www.ovo-zaanstad.nl/leerling-zaanlands-lyceum-maakt-kwartetspel-brugklas/](../.gitbook/assets/image%20%288%29.png)

Daarnaast heb ik ook een gesprek gehad met de psycholoog die de leerlingen uit de Trajectgroep begeleidt. Ook zij gaf aan dat het haar een super goed idee lijkt om de leerlingen met behulp van een digitale oplossing beter voor te bereiden op de brugklas. Wel gaf zij aan dat zij er een voorstander van is dat elke leerling een eigen persoonlijke leerweg krijgt. Zij is er namelijk van overtuigd dat elke leerling op zijn of haar eigen tempo moet kunnen leren. Dit is een belangrijk punt wat ik mee zal nemen in mijn eindoplossing. 



### **Belangrijkste eisen:**

* De oplossing moet een inlog functie hebben. **\(Must have\)**
* De gebruiker moet persoonlijk aangesproken worden. **\(Must have\)**
* De oplossing moet een meetfunctie hebben \(in de vorm van een quiz/test\)  om de voortgang van de gebruiker te meten. **\(Must have\)**
* De testresultaten moeten gebruikt worden om te bekijken welke informatie er daarna gegeven wordt zodat de informatie meegroeit met de gebruiker.  **\(Should have\)**
* De oplossing moet zich aanpassen aan de opgedane en niet opgedane kennis van de gebruiker. **\(Should have\)** 



