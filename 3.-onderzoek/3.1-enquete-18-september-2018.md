# 2.1 Enquête

### Inleiding

Om mijn doelgroep beter in kaart te brengen ben ik mijn onderzoek gestart met het afnemen van enquêtes. Ik heb 13 vragen opgesteld die hopelijk zullen achterhalen wat de ernst van het probleem is, hoe de doelgroep zich hierbij voelt en of er behoefte is aan verbetering. Ik heb 30 enquêtes mogen afnemen bij een eerste klas van mijn opdrachtgever - het Zaanlands Lyceum. Ik werd met veel enthousiasme ontvangen op school en heb zeer nuttige resultaten in ontvangst mogen nemen.  

{% file src="../.gitbook/assets/enquete-leerlingen-eerste-klas.pdf" caption="Enquete leerlingen" %}

{% file src="../.gitbook/assets/enquete-uitwerkingen.pdf" caption="Uitwerking enquete" %}

###  **Belangrijkste resultaten:**

* **93% van de leerlingen voelt zich nog niet helemaal op zijn/haar plek op de school**  _Dit is voor mij een bevestiging van het probleem. Hieruit blijkt namelijk dat een vrij hoog percentage van de leerlingen zich in de eerste maand nog niet helemaal op zijn/haar plek voelt. Hoe fijn zou het zijn als ik met mijn eindproduct dit percentage zou kunnen laten dalen?_   
* **41,5% van de leerlingen vond de informatie die hij/zij vooraf kreeg over de school onvoldoende**  _Dit resultaat geeft aan dat er vanuit het Zaanlands Lycuem van te voren meer informatie had kunnen worden verschaft. Bijna de helft van de leerlingen vindt dit namelijk momenteel onvoldoende. Ook dit vind ik relatief gezien een vrij hoog percentage en een gemiste kans voor het Zaanlands Lyceum._    
* **73% van de leerlingen had in groep 8 al liever meer informatie over de middelbare school gekregen**  _Hieruit blijkt dat een vrij hoog percentage van de leerlingen ervoor open staat om in groep 8 al meer informatie te krijgen over het Zaanlands Lyceum._   
* **52% van de leerlingen gebruikt zijn/haar smartphone tussen 1-3 uur per dag**  _Wellicht een nuttig resultaat voor mijn eindoplossing. De leerlingen gebruiken hun smartphone namelijk vrij vaak._   
* **73% van de leerlingen had het leuk gevonden als hij/zij via smartphone informatie had gekregen over de nieuwe middelbare school**   _Ook wellicht een nuttig idee voor mijn eindoplossing. Leerlingen geven aan dat zij er dus voor open staan om via hun smartphone informatie te krijgen over hun nieuwe middelbare school._ 

\_\_

### **Belangrijkste eisen:**

* De oplossing moet de gebruiker informatie geven over het Zaanlands Lyceum **\(Must have\)**
* De gebruiker moet de informatie kunnen begrijpen. **\(Must have\)**
* De gegeven informatie moet niet de kinderachtig overkomen op de gebruiker. **\(Must have\)**
* De gebruiker moet zelfverzekerder beginnen op het Zaanlands Lyceum na het gebruiken van de oplossing. **\(Must have\)**
* De feedback die gebruikers na een interactie krijgen moet hen motiveren en zelfvertrouwen geven. **\(Must have\)**





